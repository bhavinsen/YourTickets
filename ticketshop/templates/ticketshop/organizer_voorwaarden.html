<h2 class="uppercase m-bottom-24 m-top-12 l-large">ALGEMENE VOORWAARDEN YOURTICKETS</h2>

<span class="light-gray lineheight-1-3">

    <style>
        ol li{
            list-style-type: decimal;
        }
        .large{
            margin-top:20px;
        }
    </style>

MET BETREKKING TOT HET GEBRUIK VAN DE ONLINE TICKET SERVICE DOOR ORGANISATOREN<br/>
Gevestigd aan de Sniep 41, 1112 AC Diemen, Nederland<br/>
Ingeschreven bij de Kamer van Koophandel onder nummer 62950258<br/>

<h3 class="large">Artikel 1. Definities</h3>
In deze gebruiksvoorwaarden wordt verstaan onder:
    <ol>
<li>
    Yourtickets: de contractuele wederpartij bij de Overeenkomst met de Organisator en gebruiker van de onderhavige
algemene voorwaarden in de zin van artikel 6:231 sub BW, optredend als verlener van de Online Ticket Service.
</li>
<li>Organisator: de (al dan niet vertegenwoordigde of vertegenwoordigende) natuurlijk of rechtspersoon die gebruik maakt
van de Online Ticket Service en contractuele wederpartij bij de Overeenkomst met Yourtickets in de zin van artikel 6:231
sub c BW, alsmede iedere organisatie waarmee de Organisator in vennootschapsrechtelijke zin of organisatorisch verband
    is gelieerd.</li>
<li>Koper: de natuurlijk of rechtspersoon die via de Online Ticket Service een of meer Tickets aanschaft voor een evenement
    van de Organisator.</li>
<li>Account: verzameling gegevens met betrekking tot een bepaalde Organisator, welke gegevens kunnen worden ingezien en
gewijzigd via de Website na het verstrekken van bijhorende inloggegevens en/of het na het verifiëren van het
    telefoonnummer of e-mailadres van de Organisator.</li>
<li>Algemene Voorwaarden: de onderhavige algemene voorwaarden van Yourtickets met betrekking tot het gebruik van de
    Online Ticket Service door Organisatoren.</li>
        <li>Content: alle gegevens, informatie, berichten, data, tekst, muziek, geluid, foto, video of ander (digitaal) materiaal.</li>
<li>Online Ticket Service: de door Yourtickets ter beschikking gestelde SaaS-dienst waarbij aan de Organisator de mogelijkheid
    wordt geboden om Tickets aan derden te verkopen via een (web)applicatie.</li>
<li>Overeenkomst: de Overeenkomst tussen Yourtickets en de Organisator waarbij wordt overeengekomen dat de Organisator
    gebruik zal maken van de Online Ticket Service.</li>
        <li>Tickets: alle toegangsbewijzen die in de Online Ticket Service door de Organisator worden aangeboden.</li>
<li>Schriftelijk: onder “schriftelijk” valt in deze algemene voorwaarden ook communicatie per e-mail, fax of digitaal
    (bijvoorbeeld via een online interface) mits de identiteit van de afzender en integriteit van de inhoud voldoende vaststaat.</li>
        <li>Service Fee: de aan Yourtickets verschuldigde provisie per verkocht ticket.</li>
        <li>Transactiekosten: de kosten die per betaling aan de Payment Service Provider verschuldigd zijn.</li>
</ol>
<h3 class="large">Artikel 2. Toepasselijkheid</h3>
    <ol>
<li>Onderhavige algemene voorwaarden zijn van toepassing op het gebruik door een Organisator van de Online Ticket Service,
tenzij die toepasselijkheid geheel of op onderdelen uitdrukkelijk schriftelijk is uitgesloten c.q. expliciet anders is
overeengekomen.

<li>Indien de Overeenkomst tussen Yourtickets en de Organisator tot stand komt via de Website, zullen de Algemene
Voorwaarden bij het invullen, doch voor het versturen van het formulier aan de Organisator worden getoond. Daarbij zal
de Organisator expliciet en specifiek worden gevraagd om de Algemene Voorwaarden te accepteren (actieve instemming).
</li><li>Eventuele algemene voorwaarden van de Organisator, hoe dan ook genaamd, worden uitdrukkelijk van de hand gewezen.
Afwijkingen van en aanvullingen op deze voorwaarden zijn slechts van toepassing indien en voor zover deze door
Yourtickets uitdrukkelijk en schriftelijk zijn aanvaard.
</li><li>Wanneer door Yourtickets gedurende korte of langere tijd al dan niet stilzwijgend afwijkingen van onderhavige Algemene
Voorwaarden zijn toegestaan, laat dat onverlet haar recht alsnog directe en strikte naleving van deze voorwaarden te
eisen. De Organisator kan geen rechten ontlenen aan de wijze waarop Yourtickets de onderhavige voorwaarden toepast.
</li><li>Onderhavige voorwaarden zijn eveneens van toepassing op alle Overeenkomsten met Yourtickets, voor de uitvoering
waarvan derden worden betrokken. Deze derden kunnen jegens de Organisator een rechtstreeks beroep op de
onderhavige voorwaarden doen, waaronder eventuele beperkingen van de aansprakelijkheid.
</li><li>Indien één of meer van de bepalingen van onderhavige Algemene Voorwaarden of enige andere Overeenkomst met
Yourtickets in strijd mochten zijn met een dwingende wetsbepaling of enig toepasselijk rechtsvoorschrift, zal de
betreffende bepaling komen te vervallen en zal deze worden vervangen door een door Yourtickets vast te stellen nieuwe,
rechtens toelaatbare en vergelijkbare bepaling.
</li><li>In geval van strijd tussen de inhoud van een tussen de Organisator en Yourtickets gesloten Overeenkomst en de
onderhavige voorwaarden, prevaleert de inhoud van de Overeenkomst.
</li><li>Yourtickets is te allen tijde gerechtigd deze Algemene Voorwaarden te wijzigen. Yourtickets zal de Organisator uiterlijk 30
dagen voor het ingaan van de wijzigingen, schriftelijk informeren over deze wijzigingen. Indien sprake is van een
ingrijpende wijziging waardoor in redelijkheid niet langer van de Organisator kan worden verlangd dat hij de Overeenkomst
met Yourtickets in stand laat, heeft de Organisator het recht de Overeenkomst met Yourtickets op te zeggen tegen de
        datum waarop de gewijzigde voorwaarden van kracht worden.</li>
</ol>
<h3 class="large">Artikel 3. Gebruik van de Online Ticket Service</h3>
<ol>
<li>Yourtickets verleent de Organisator het niet-exclusieve recht tot het gebruik van de Online Ticket Service en deze te
gebruiken onder de hierna te vermelden voorwaarden. De Online Ticket Service wordt ter beschikking gesteld op “as is”
basis. De Organisator gaat ermee akkoord dat, indien de Organisator zich niet aan deze voorwaarden houdt, dit een
tekortkoming oplevert in de nakoming van zijn verplichtingen onder deze voorwaarden en Yourtickets in dat geval
gerechtigd is de Overeenkomst met de Organisator te beëindigen en de Organisator de verdere toegang tot de Online
Ticket Service van Yourtickets te weigeren, zonder dat Yourtickets daarmee verplicht is tot enige schadevergoeding of
restitutie van betaalde bedragen aan de Organisator.
</li><li>Om gebruik te kunnen maken van de Online Ticket Service dient de Organisator te beschikken over een Account. De
Account is persoonsgebonden, niet overdraagbaar en mag slechts door de Organisator en diens medewerkers in het kader
van de bedrijfsvoering van de onderneming van de Organisator worden gebruikt. Door de Organisator opgegeven of
ontvangen inloggegevens zijn strikt vertrouwelijk en mogen niet met derden worden gedeeld.
</li><li>De Organisator staat er voor in dat de informatie en gegevens die de Organisator op de Online Ticket Service plaatst juist,
volledig en up-to-date is.
</li><li>De Organisator is verantwoordelijk voor de Content die hij of zij op de Website plaatst. De Organisator aanvaardt alle
risico&#39;s die samenhangen met het gebruik van zijn of haar Content, inclusief het vertrouwen op de juistheid, volledigheid of
bruikbaarheid door derden, of van openbaarmaking door de Organisator van Content die (medewerkers van) de
Organisator persoonlijk identificeerbaar maakt.
</li><li>De Organisator verklaart eigenaar te zijn dan wel over de vereiste machtigingen of toestemmingen te beschikken voor het
plaatsen van de Content via de Online Ticket Service en het gebruik van de Content zoals in deze Algemene Voorwaarden
omschreven alsmede het verlenen van de rechten daarop.
</li><li>Het is de Organisator niet toegestaan:
a. de Online Ticket Service te gebruiken op een dergelijke wijze dat er een inbreuk gepleegd wordt op rechten van
derden;
b. de Online Ticket Service te gebruiken voor het verspreiden van computervirussen of materiaal met een smadelijk,
lasterlijk, beledigend, racistisch, discriminerend, obsceen of (be)dreigend karakter;
c. Content via de Online Ticket Service te publiceren die feitelijk onjuist is, waaronder het plaatsen of aanmaken van
niet-bestaande evenementen;
d. via de Online Ticket Service geplaatste Content, waaronder evenement, te verversen (dat wil zeggen: het voor een
korte periode offline halen van een evenement, om deze vervolgens opnieuw te plaatsen om het evenement op die
manier weer bovenaan de zoekresultaten te krijgen);
e. door middel van geautomatiseerde processen of technieken de inhoud van de Online Ticket Service te downloaden en
op te (doen) slaan (“scrapen”);
f. zodanig gebruik te maken van de Online Ticket Service dat deze daardoor wordt beschadigd, vervormd, onderbroken,
stopgezet, overbelast of anderszins minder efficiënt wordt gemaakt;
g. om zonder de voorafgaande schriftelijke goedkeuring van Yourtickets op welk medium dan ook een gedeelte of
gedeelten van de Online Ticket Service te verspreiden, met inbegrip van, doch niet beperkt tot via de Online Ticket
Service gepubliceerde software, merken, merknamen, teksten, video’s en afbeeldingen;
h. om beveiliging gerelateerde onderdelen van de Online Ticket Service te (trachten te) omzeilen, onklaar te maken dan
wel anderszins daarin in te grijpen;
i. om (delen van) de Online Ticket Service te decompileren, reverse engineeren of disassembleren.
</li><li>De Organisator is verantwoordelijk voor door of namens de Organisator op de Online Ticket Service geplaatste Content en
voor de gevolgen van het opslaan, plaatsen of publiceren daarvan op de Online Ticket Service. Yourtickets onderschrijft
deze Content en/of de daarin gegeven meningen, opvattingen of adviezen niet, en wijst uitdrukkelijk alle aansprakelijkheid
in verband met door de Organisator geplaatste Content af.
</li><li>De Organisator verklaart en garandeert dat de Organisator over alle vereiste en noodzakelijke licenties, rechten, in- en
toestemmingen beschikt met betrekking tot de door de Organisator op de Online Ticket Service geplaatste Content en dat
de Organisator daarover zal blijven beschikken zolang deze Content op de Online Ticket Service wordt aangeboden. De
Organisator zal geen Content naar de Online Ticket Service uploaden waarop (eigendoms)rechten van derden rusten, tenzij
de Organisator over een daartoe strekkende licentie of schriftelijke toestemming van de rechthebbende beschikt.
</li><li>De gedragingen van de Organisator op de Online Ticket Service alsmede eventuele door de Organisator op de Online Ticket
Service geplaatste Content dienen te voldoen aan alle van toepassing zijnde lokale, nationale en internationale wet- en
regelgeving, alsmede aan de gebruiksrichtlijnen van Yourtickets, zoals deze door Yourtickets de Online Ticket Service of
anderszins aan de Organisator kenbaar worden gemaakt.
</li><li>De Organisator gaat ermee akkoord geen Content op de Online Ticket Service te plaatsen of naar de Online Ticket Service
te uploaden met een inhoud die de Organisator in het land waarin Organisator gevestigd of woonachtig is niet in bezit mag
hebben of die Yourtickets in verband met de verlening van de Online Ticket Service niet mag gebruiken of in bezit mag
hebben.
</li><li>Yourtickets behoudt zich het recht voor (doch is niet verplicht) om te beslissen of door de Organisator op de Online Ticket
Service geplaatste Content aan de in de onderhavige voorwaarden vermelde inhoudseisen voldoet, en kan de door de
Organisator geplaatste Content, zonder voorafgaande kennisgeving en geheel naar eigen goeddunken, uit de Online Ticket
Service en haar systemen verwijderen.
</li><li>De Organisator vrijwaart Yourtickets van alle aanspraken van derden met betrekking tot door de betreffende Organisator
op de Online Ticket Service geplaatste Content, alsmede door de Organisator aangemaakte evenementen en verkochte
Tickets.</li>
</ol>
    <h3 class="large">Artikel 4. Uitsluiting van gebruik</h3>
    <ol>
<li>Yourtickets heeft het recht aan de Organisator verdere toegang tot de Online Ticket Service te weigeren indien Yourtickets
vermoedt dat de Organisator of een derde misbruik maakt van de inloggegevens, bijvoorbeeld wanneer Yourtickets
vermoedt dat deze gegevens buiten de eigen organisatie van de Organisator worden gebruikt, of wanneer de Organisator
zich niet conform deze algemene voorwaarden of overige door Yourtickets gestelde regels gedraagt.
</li><li>De Organisator heeft geen recht op enige (schade)vergoeding, compensatie of restitutie van betaalde bedragen, indien
Yourtickets op enig moment besluit de toegang tot de Online Ticket Service van de Organisator te weigeren.
</li><li>Alle handelingen die via de Account van de Organisator worden verricht, worden geacht onder verantwoordelijkheid en
toezicht van de Organisator te zijn geschied.
</li><li>Organisator dient Yourtickets onmiddellijk te informeren over elke verandering van zijn bedrijfsnaam, vestigingsgegevens,
bankrekening alsmede over andere (gewijzigde) omstandigheden die van belang zijn voor de uitvoering van de met
        Yourtickets gesloten Overeenkomst.</li></ol>

    <h3 class="large">Artikel 5. Beschikbaarheid van de Online Ticket Service</h3>
    <ol>
<li>Yourtickets stelt zich de maximale bereikbaarheid en beschikbaarheid van de Online Ticket Service ten doel. Organisator
heeft geen recht op enige schadevergoeding, restitutie of verrekening, indien de Online Ticket Service op enig moment (al
dan niet voor onderhoud of als gevolg van enige storing) niet bereikbaar of beschikbaar is.
</li><li>Yourtickets is gerechtigd de toegang tot de Online Ticket Service tijdelijk te beperken of te weigeren zonder daarmee tot
enige schadevergoeding jegens Organisator gehouden te zijn, indien dit als gevolg van onderhoud of het oplossen van
storingen noodzakelijk is. Yourtickets zal voorgenomen onderhoud zoveel als mogelijk van te voren aan Organisator
kenbaar maken.
</li><li>Het is Yourtickets toegestaan de Online Ticket Service op ieder gewenst moment en naar eigen inzicht te wijzigen en voor
zover Yourtickets dit nodig acht. Yourtickets heeft hiertoe geen voorafgaande toestemming van de Organisator nodig.
    </li></ol>
<h3 class="large">Artikel 6. Bruikleen van apparatuur</h3>
    <ol>
<li>Indien de Organisator niet beschikt over de benodigde apparatuur om de QR-codes op door Yourtickets uitgegeven Tickets
uit te lezen, wordt op verzoek van de Organisator de benodigde apparatuur (al dan niet tegen betaling) aan de Organisator
in bruikleen gegeven waarmee de QR-codes kunnen worden uitgelezen.
</li><li>De mogelijkheid tot het in bruikleen gebruiken van de benodigde apparatuur geldt slechts indien Yourtickets ten tijde van
het betreffende evenement over voldoende, niet reeds in bruikleen gegeven apparatuur beschikt. Hierover zal tussen
Yourtickets en de Organisator nader overleg plaatsvinden.
</li><li>Indien een Organisator gebruik wenst te maken van het aanbod van Yourtickets en apparatuur wenst te gebruiken, dient de
Organisator dit tijdig aan Yourtickets kenbaar te maken. Yourtickets zal er zorg voor dragen dat de gewenste apparatuur
tijdig op de afgesproken locatie aanwezig is, tenzij uitdrukkelijk anders overeengekomen.
</li><li>Het gebruik van de in bruikleen gegeven apparatuur geschiedt voor rekening en risico van de Organisator. De Organisator
dient de in bruikleen gegeven apparatuur na afloop van de bruikleenperiode in dezelfde staat aan Yourtickets terug te
geven als waarin de apparatuur verkeerde voor aanvang van het gebruik door de Organisator.
</li><li>Alle schade aan de apparatuur die optreedt tijdens de bruikleenperiode dient direct bij teruggave door de Organisator aan
Yourtickets te worden vergoed.
</li><li>Door Yourtickets aan de Organisator in bruikleen gegeven apparatuur blijft eigendom van Yourtickets.
</li><li>Organisator is verplicht de aan de Organisator in bruikleen gegeven apparatuur op eerste verzoek van Yourtickets te
retourneren aan Yourtickets. Alle kosten die gepaard gaan met het retourneren van de apparatuur komen voor rekening
        van de Organisator.</li></ol>

        <h3 class="large">Artikel 7. Leveringstermijn</h3>
    <ol>
<li>Alle door Yourtickets eventueel genoemde en voor haar geldende leveringstermijnen zijn naar beste weten vastgesteld op
grond van de gegevens die bij het aangaan van de Overeenkomst aan Yourtickets bekend zijn gemaakt en zullen zoveel als
redelijkerwijs mogelijk in acht worden genomen.
</li><li>Overeengekomen of opgegeven levertermijnen zijn nimmer fatale termijnen, tenzij uitdrukkelijk anders overeengekomen.
Bij overschrijding van een overeengekomen of opgegeven levertermijn dient Organisator Yourtickets derhalve schriftelijk in
gebreke te stellen en daarbij aan Yourtickets de mogelijkheid te bieden om alsnog binnen een redelijke termijn uitvoering
aan de Overeenkomst te geven. Yourtickets aanvaardt onder geen enkele omstandigheid aansprakelijkheid indien enige
        levertermijn overschreden mocht worden.</li></ol>

    <h3 class="large">Artikel 8. Verkoop en levering van Tickets</h3>
    <ol>
<li>De Online Ticket Service biedt de Organisator de mogelijkheid tot het verkopen van Tickets voor evenementen aan derden
(bezoekers van een evenement).
</li><li>De Organisator heeft bij het aanmaken van een evenement in de Online Ticket Shop onder meer de mogelijkheid om het
aantal beschikbare Tickets, de prijs per Ticket, de datum waarop het evenement plaats vindt en de naam van het
evenement te vermelden.
</li><li>Tijdens het proces van bestellen en betalen van de Tickets, slaat Yourtickets in ieder geval het door de Koper opgegeven e-
mailadres en het gewenste aantal Tickets op. Nadat betaling door de Koper heeft plaatsgevonden, worden de Tickets aan
de Koper ter beschikking gesteld waarvoor betaling heeft plaatsgevonden. Indien de Organisator wenst dat het Ticket
wordt gepersonaliseerd, worden de Tickets pas aan de Koper ter beschikking gesteld nadat de Koper alle gewenste
gegevens heeft ingevoerd.
</li><li>Ieder door Yourtickets uitgegeven Ticket bevat een unieke QR-code, welke QR-code door middel van een pc, laptop en/of
mobiele applicatie, al dan niet in combinatie met door Yourtickets in bruikleen aangeboden scanners, kunnen worden
uitgelezen.
</li><li>Yourtickets biedt de Organisator doorlopend de mogelijkheid om middels de online account van de Organisator het
        verkochte aantal Tickets en andere relevante verkoopgegevens te bekijken.</li></ol>

<h3 class="large">Artikel 9. Provisie</h3>
    <ol>
<li>Yourtickets brengt aan de Koper een Service Fee in rekening voor elk Ticket dat via de Online Ticket Service aan een Koper
wordt verkocht. In deze Service Fee zijn tevens de transactiekosten verwerkt.
</li><li>Yourtickets is te allen tijde gerechtigd de kosten van door haar in rekening gebrachte Service Fee te wijzigen. Dit geldt
onverkort voor evenementen waarvoor reeds door tussenkomst van de Online Ticket Service Tickets zijn verkocht. Een
wijziging in de Service Fee geldt niet voor reeds verkochte Tickets. Yourtickets zal de Organisator uiterlijk 4 weken voor
ingang van een voorgenomen wijziging van de Service Fee op de hoogte stellen. Indien de Organisator de voorgenomen
wijziging niet wenst te aanvaarden, heeft de Organisator het recht zijn account binnen 4 weken op te zeggen.
</li><li>De door de Koper aan Yourtickets betaalde Service Fee (inclusief transactiekosten) blijft verschuldigd indien de Organisator,
om wat voor reden ook, besluit het Ticket van de Koper terug te nemen en de aanschafwaarde geheel of gedeeltelijk
terugbetaalt.
</li><li>Aan de Koper in rekening gebrachte Service Fee is inclusief BTW.
</li><li>De hoogte van de transactiekosten wordt door de betreffende Payment Service Provider vastgesteld. Yourtickets is
gerechtigd de transactiekosten één-op-één aan de Koper door te berekenen, alsmede eventuele verhogingen daarvan door
de Payment Service Provider. Yourtickets is geheel vrij in de keuze voor een bepaalde Payment Service Provider.
    </li></ol>
<h3 class="large">Artikel 10. Betalingen</h3>
    <ol>
<li>Tenzij uitdrukkelijk anders overeengekomen, zal Yourtickets aan de Organisator verschuldigde bedragen uitbetalen binnen
2 werkdagen nadat het evenement heeft plaatsgevonden onder inhouding van de verschuldigde Service Fee en
transactiekosten. Uitbetalingen van creditcard betalingen nemen een week langer in beslag. Tevens is het voor de
Organisator op verzoek mogelijk om tussentijdse uitbetaling van reeds verkochte Tickets te ontvangen. Uitbetaling
geschiedt door middel van overboeking op de door de Organisator opgegeven bank- of girorekening.
</li><li>Yourtickets is niet aansprakelijk voor schade die Organisator lijdt als gevolg van een chargeback-aanvraag van een Koper
aan de creditcard maatschappij, ook niet indien de chargeback-aanvraag geschiedt nadat het evenement reeds heeft
plaatsgevonden en de Koper het Ticket heeft gebruikt om het evenement te bezoeken. Yourtickets zal eventuele
chargeback verrekenen met nog aan Organisator uit te keren bedragen. Indien verrekening niet mogelijk is, zal Yourtickets
de Organisator de kosten voor de chargeback in rekening brengen.
    </li></ol>
<h3 class="large">Artikel 11. Overdracht</h3>
De tussen Yourtickets en Organisator gesloten Overeenkomst en de daaruit voor Organisator voortvloeiende rechten en
verplichtingen mogen niet aan derden worden overgedragen zonder voorafgaande schriftelijke toestemming van Yourtickets.

<h3 class="large">Artikel 12. Niet-toerekenbare tekortkoming</h3>
    <ol>
<li>Yourtickets is niet gehouden tot nakoming van enige verplichting, indien zij daartoe verhinderd is ten gevolge van een
omstandigheid die niet aan haar schuld te wijten is, noch krachtens de wet, rechtshandeling of de in het verkeer geldende
opvattingen voor haar rekening komt.
</li><li>Indien de niet-toerekenbare tekortkoming van tijdelijke aard is, kan Yourtickets de Overeenkomst opschorten totdat de
desbetreffende situatie zich niet meer voordoet, zonder tot enige schadeloosstelling gehouden te zijn.
</li><li>Yourtickets behoudt het recht, indien zich een niet-toerekenbare tekortkoming voordoet, om betaling te vorderen van
reeds verrichte prestaties voordat de niet-toerekenbare tekortkoming bekend was.
    </li></ol>
<h3 class="large">Artikel 13. Aansprakelijkheid</h3>
    <ol>
<li>Yourtickets is in geen geval partij bij enige tussen de Organisator en een derde, al of niet door tussenkomst van de Online
Ticket Service, gesloten overeenkomst. Yourtickets brengt vraag en aanbod bij elkaar en treedt daarbij slechts op als
technisch internet platform (bemiddeling). De aansprakelijkheid van Yourtickets beperkt zich dan ook tot het beheer en het
onderhoud van de Online Ticket Service en het achterliggende systeem.
</li><li>De aansprakelijkheid van Yourtickets wegens een toerekenbare tekortkoming in de nakoming van de Overeenkomst zal met
inachtneming van het overigens in dit artikel bepaalde, beperkt blijven tot vergoeding van directe schade en dan tot
maximaal het bedrag van de voor die Overeenkomst bedongen prijs exclusief BTW, bij gebreke waarvan de
aansprakelijkheid beperkt zal zijn tot het totale bedrag aan Service Fees dat Yourtickets, in het kader van het betreffende
evenement waarop de schade betrekking heeft of waaruit de schade voortvloeit, aan de Kopers in rekening heeft gebracht.
Onder directe schade wordt uitsluitend verstaan:
a. de redelijke kosten, gemaakt ter vaststelling van de oorzaak en de omvang van de schade;
b. de eventuele redelijke kosten gemaakt om de gebrekkige prestatie van Yourtickets aan de Overeenkomst te laten
beantwoorden, tenzij deze niet aan Yourtickets kunnen worden toegerekend;
c. de redelijke kosten, gemaakt ter voorkoming of beperking van schade, voor zover Organisator aantoont dat deze
kosten hebben geleid tot beperking van schade.
</li><li>Aansprakelijkheid van Yourtickets voor indirecte schade, daaronder begrepen gevolgschade, gederfde winst, gemiste
besparingen, geleden verlies, schade door bedrijfsstagnatie, vorderingen van derden op Organisator of boetes vanwege het
niet halen van enige (op)levertermijn, is uitgesloten.
</li><li>Voorts is Yourtickets niet aansprakelijk voor schade ontstaan doordat er, om wat voor reden dan ook, geen betalingen of
verkopen kunnen plaatsvinden via de Online Ticket Service wegens storingen, gebreken en/of tekortkomingen in de Online
Ticket Service van Yourtickets of de diensten die door Yourtickets van derden worden betrokken, daaronder mede
begrepen de Payment Service Provider en webhost.
</li><li>Voorwaarde voor het ontstaan van enig recht op schadevergoeding is steeds dat Organisator binnen veertien dagen na het
ontstaan van de schade, Yourtickets daarvan schriftelijk per aangetekend schrijven op de hoogte stelt en daarbij die
maatregelen treft waardoor de schade zoveel als mogelijk wordt beperkt.
</li><li>Yourtickets aanvaardt geen aansprakelijkheid voor schade van welke aard dan ook die het gevolg is van het niet tijdig
        leveren van support.</li></ol>

<h3 class="large">Artikel 14. Overmacht</h3>
    <ol>
<li>Onverminderd de overige aan haar toekomende rechten, heeft Yourtickets in geval van overmacht het recht om de
uitvoering van de Overeenkomst op te schorten, dan wel de Overeenkomst zonder rechterlijke tussenkomst te ontbinden,
zulks door de Organisator dit schriftelijk mee te delen en zulks zonder dat Yourtickets gehouden is tot enige
schadevergoeding, tenzij dit in de gegeven omstandigheden naar maatstaven van redelijkheid en billijkheid
onaanvaardbaar zou zijn.
</li><li>Onder overmacht wordt verstaan iedere tekortkoming welke niet aan Yourtickets kan worden toegerekend, omdat zij niet
te wijten is aan haar schuld en noch krachtens de wet, rechtshandeling of in het verkeer geldende opvattingen voor haar
rekening komt of dient te komen.
</li><li>In geval van overmacht is elke schadeplichtigheid van Yourtickets uit welken hoofde dan ook uitgesloten. Van hun recht om
in geval van overmacht de Overeenkomst te ontbinden zullen partijen niet eerder gebruik maken dan na verloop van twee
maanden nadat de overmacht is ontstaan, tenzij partijen voor het alsnog verrichten van de overeengekomen prestatie een
langere termijn zijn overeengekomen.
</li><li>Indien Yourtickets bij het intreden van de overmacht al gedeeltelijk aan haar verplichtingen heeft voldaan, of slechts
gedeeltelijk aan haar verplichtingen kan voldoen is Yourtickets gerechtigd het reeds geleverde c.q. het leverbare deel
afzonderlijk te factureren en is de Organisator gehouden deze factuur te voldoen als betrof het een afzonderlijke
overeenkomst. Dit geldt echter niet als het reeds geleverde c.q. leverbare deel geen zelfstandige waarde heeft.
    </li></ol>
    <h3 class="large">Artikel 15. Verwerkingsactiviteiten</h3>
    <ol>
<li>Voor zover Yourtickets in het kader van de uitvoering van de Overeenkomst persoonsgegevens van Kopers voor de
Organisator verwerkt, wordt Yourtickets als (sub-)verwerker in de zin van de Algemene Verordening Gegevensbescherming
(AVG) aangemerkt. De Organisator zal als verantwoordelijke in de zin van de AVG worden aangemerkt.
</li><li>Indien de Organisator aan Yourtickets persoonsgegevens ter verwerking geeft, zal Yourtickets slechts die werkzaamheden
met betrekking tot de persoonsgegevens uitvoeren, welke haar uitdrukkelijk zijn opgedragen. Yourtickets is niet gerechtigd
andere werkzaamheden of handelingen met betrekking tot de persoonsgegevens te verrichten, behoudens afwijkende
wettelijke verplichtingen.
</li><li>Yourtickets verwerkt persoonsgegevens, als gedefinieerd in de AVG, op behoorlijke en zorgvuldige wijze en in
overeenstemming met de toepasselijke wet- en regelgeving. Onderdeel hiervan is het treffen van afdoende technische en
organisatorische maatregelen om de persoonsgegevens te beveiligen tegen verlies of tegen enige vorm van onrechtmatige
verwerking. Deze maatregelen zullen, rekening houdend met de stand van de techniek en kosten van de ten
uitvoerlegging, een passend beveiligingsniveau garanderen, gelet op de risico&#39;s die de verwerking en de aard van de te
beschermen persoonsgegevens met zich brengen. De maatregelen zijn er mede op gericht onnodige verzameling en
verdere verwerking van persoonsgegevens te voorkomen.
</li><li>Yourtickets zal geheimhouding betrachten ten aanzien van de persoonsgegevens waarvan zij kennisneemt in het kader van
de opgedragen verwerkingsactiviteiten. Zij zal er zorg voor dragen dat haar personeel en derden die voor haar werkzaam
zijn dezelfde geheimhouding betrachten.
    </li></ol>
<h3 class="large">Artikel 16. Vrijwaring</h3>
De Organisator vrijwaart Yourtickets voor eventuele aanspraken van derden, daaronder mede begrepen aanspraken van Kopers,
die in verband met de aanschaf van een Ticket of een bezoek aan het evenement schade lijden en waarvan de oorzaak aan de
Organisator toerekenbaar is. Indien Yourtickets uit dien hoofde door derden mocht worden aangesproken, dan is de Organisator
gehouden Yourtickets zowel buiten als in rechte bij te staan en onverwijld al hetgeen te doen dat van hem in dat geval verwacht
mag worden. Indien de Organisator in gebreke blijft ten aanzien van het nemen van adequate maatregelen, dan is Yourtickets,
zonder ingebrekestelling, gerechtigd zelf daartoe over te gaan. Alle kosten en schade aan de zijde van Yourtickets en derden
daardoor ontstaan, komen integraal voor rekening en risico van de Organisator.

<h3 class="large">Artikel 17. Intellectuele eigendom en auteursrechten</h3>
    <ol>
<li>Tenzij uitdrukkelijk anders overeengekomen blijven de intellectuele eigendomsrechten (waaronder begrepen
auteursrechten) van alle in het kader van een Overeenkomst aan de Organisator ter beschikking gestelde SaaS-diensten,
waaronder de Online Ticket Service, bij Yourtickets en worden deze niet aan de Organisator overgedragen.
</li><li>De Organisator is niet gerechtigd om de SaaS-diensten te kopiëren of op andere wijze te vermenigvuldigen, dan wel deze
op welke wijze dan ook openbaar te maken, anders dan overeenkomstig hetgeen daarover in de desbetreffende
Overeenkomst is bepaald. Voor zover de SaaS-diensten uit gegevens of gegevensbestanden bestaan, mogen deze niet
worden &quot;opgevraagd&quot; of &quot;hergebruikt&quot; in de zin van de Databankenwet, behoudens voor zover dit noodzakelijk is ter
verwezenlijking van het overeengekomen gebruik van die gegevens of gegevensbestanden. De voorgaande beperkingen
laten de rechten van de Organisator, voortvloeiende uit de artikelen 45j en 45k van de Auteurswet 1912 (het toegestane
eigen gebruik voor backup- en archiefdoeleinden) onverlet.
</li><li>Het is de Organisator niet toegestaan de software betreffende de SaaS-diensten te decompileren, kopiëren, veranderen,
reproduceren, verkopen, in bruikleen af te staan, te verhuren, vervreemden, of in zekerheid over te dragen.
</li><li>Yourtickets heeft het recht om daar waar zij dit wenselijk acht, haar bedrijfsnaam en/of de merknaam van de ter
beschikking gestelde SaaS-diensten, in de gebruikersinterface (GUI) van de ter beschikking gestelde softwarediensten te
verwerken.
</li><li>Het is de Organisator uitsluitend toegestaan om het logo, het merk en de handelsnaam van Yourtickets te gebruiken in
communicatie, waaronder advertenties en andere reclame-uitingen, die gericht is op het stimuleren of promoten van een
door de Organisator te organiseren evenement en de verkoop van Tickets voor het betreffende evenement richting
potentiële Kopers, indien door Organisator daarbij gebruik wordt gemaakt van de SaaS-diensten van Yourtickets.
</li><li>In geval van overtreding van één van de bepalingen van dit artikel, verbeurt de Organisator (per overtreding) aan
Yourtickets een eenmalige, onmiddellijke en niet voor verrekening vatbare boete van € 50.000,--, alsmede een boete van €
5.000,-- voor elke dag of gedeelte daarvan dat de overtreding voortduurt, één en ander onverminderd het recht van
Yourtickets op vergoeding van de door haar geleden en te lijden schade.
    </li></ol>
<h3 class="large">Artikel 18. Toepasselijk recht en forumkeuze</h3>
    <ol>
<li>Op alle door Yourtickets met Organisator gesloten overeenkomsten is het Nederlandse recht van toepassing, tenzij partijen
schriftelijk anders overeengekomen zijn.
</li><li>Ieder geschil tussen partijen ter zake van de door hen gesloten Overeenkomst zal bij uitsluiting worden voorgelegd aan de
daartoe bevoegde Nederlandse rechter te Amsterdam.
</li><li>De Nederlandse tekst is steeds bepalend voor de inhoud en uitleg van deze algemene voorwaarden en eventuele
        vertalingen daarvan.</li></ol>
</span>